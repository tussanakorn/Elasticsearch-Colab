ตลาดหลักทรัพย์แห่งประเทศไทย

8.	การกำกับดูแลการซื้อขายหลักทรัพย์
8.1	หลักการและแนวทางการกำกับดูแล
ตลาดหลักทรัพย์ฯ ใช้หลักการ การกำกับดูแลให้เกิดความเป็นธรรมแก่ผู้ลงทุนและผู้เกี่ยวข้องทุกฝ่าย ซึ่งประกอบด้วย 2 แนวทาง ดังนี้
	1.	การป้องกันไม่ให้เกิดการซื้อขายที่ไม่เป็นธรรม (Preventive) เป็นมาตรการป้องกันเพื่อไม่ให้เกิดการกระทำผิด ซึ่งมีรายละเอียดแต่ละมาตรการดังนี้
		1)	การส่งคำสั่งซื้อขายที่ไม่เหมาะสม เนื่องจากการส่งคำสั่งซื้อขายของผู้ลงทุนต้องทำผ่านสมาชิก (บล.) ตลาดหลักทรัพย์ฯ จึงทำความเข้าใจกับสมาชิกเกี่ยวกับลักษณะของคำสั่งซื้อขายที่ไม่เหมาะสม
		2)	การตรวจสอบระดับของปริมาณการซื้อขายของหลักทรัพย์ที่ผิดปกติ เมื่อตรวจพบ ตลาดหลักทรัพย์ฯ จะติดต่อไปยัง บล. เพื่อให้ บล. กำกับดูแลผู้ลงทุนที่ทำให้เกิดการซื้อขายผิดปกติ โดย บล. อาจดำเนินการให้ลูกค้าต้องใช้บัญชี Cash Balance ในการซื้อหลักทรัพย์ มาตรการ Cash Balance จะทำให้ลูกค้าต้องนำเงินมาเข้าบัญชีก่อน ซึ่งอาจทำให้วงเงินในการซื้อหลักทรัพย์ลดลงและไม่สามารถกู้เงินมาซื้อหลักทรัพย์ผ่านบัญชี Credit Balance ได้
		3)	การแจ้งเตือนผู้ลงทุนว่าหลักทรัพย์ใดมีปริมาณการซื้อขายที่ผิดปกติ (Trading alert) โดยตลาดหลักทรัพย์ฯ จะแสดงรายชื่อหลักทรัพย์ที่มีปริมาณการซื้อขายผิดปกติใน Trading alert list เป็นรายวัน ผ่านเว็บไซต์ของตลาดหลักทรัพย์ฯ
		4)	การกำหนดให้ลูกค้าต้องใช้บัญชี Cash Balance ให้ลูกค้าทุกคนใช้บัญชี Cash Balance ในการลงทุนในหุ้นที่มีปริมาณการซื้อขายผิดปกติ เพื่อลดความเสี่ยงให้กับผู้ลงทุนและลดปริมาณการซื้อขายหลักทรัพย์ที่ผิดปกติ
		5)	การจัดการกับข้อมูลสำคัญที่ยังไม่เปิดเผย เช่น การกำหนดให้บริษัทจดทะเบียนแสดงข้อเท็จจริงเกี่ยวกับข่าวลือต่างๆ เพื่อป้องกันการใช้ข้อมูลภายในของบริษัทมาแสวงหาผลประโยชน์
	2.	การติดตามและตรวจสอบการซื้อขาย (Investigation) ทำได้ 2 ลักษณะ ดังนี้
		1)	ใช้ระบบคอมพิวเตอร์ ที่มีชื่อว่าระบบ WATCHs (Warning Abnormal Trading & Catching Hostile System) ซึ่งสามารถตรวจสอบข้อมูลการซื้อขายได้ Real Time รวมถึงการค้นหาข้อมูลย้อนหลัง โดยตัวอย่างความสามารถของระบบมีดังนี้
			1.	แสดงภาพรวม เช่น การเคลื่อนไหวของราคาและปริมาณการซื้อขายของแต่ละหลักทรัพย์ และของดัชนี (Index) ในแบบ Real time 
			2.	การแจ้งเตือน เมื่อพบการเคลื่อนไหวของราคาหรือปริมาณการซื้อขายที่ผิดปกติ ของหลักทรัพย์
			3.	การค้นหา การค้นหาลักษณะการซื้อขายทั้งจากข้อมูลในอดีต และข้อมูล Real time
		2)	ใช้เจ้าหน้าที่วิเคราะห์ข้อมูลการซื้อขาย
			*	แหล่งที่มาของข้อมูล มาจากข้อร้องเรียนของผู้ลงทุน, มาจากการวิเคราะห์ลักษณะการซื้อขายของเจ้าหน้าที่วิเคราะห์
			*	การตรวจสอบพฤติกรรม เมื่อพบข้อสงสัย เจ้าหน้าที่จะตรวจสอบลักษณะการซื้อขาย เช่น  คำสั่งซื้อขายมาจาก บล. ใด, ใครเป็นผู้ส่งคำสั่งซื้อขาย, มีข้อมูลใดที่เป็นประโยชน์กับผู้ส่งคำสั่งหรือไม่ (เช่น ใช้ประโยชน์จากข้อมูลภายในหรือไม่)

8.2	ลักษณะของการซื้อขายที่ไม่เป็นธรรม ข้อบังคับ/กฎหมายที่เกี่ยวข้องกับการซื้อขายที่ไม่เป็นธรรม
มี 2 ส่วน ดังนี้
	1.	ข้อบังคับของตลาดหลักทรัพย์ กำหนดว่าลักษณะของคำสั่งซื้อขายที่ไม่เหมาะสมมีดังนี้
		*	การซื้อขายที่ทำให้ราคาปิดเปลี่ยนแปลงผิดปกติ
		*	การซื้อและขายหลักทรัพย์ของบุคคลเดียวกัน เช่น ซื้อหุ้นที่ตนเองเป็นผู้เสนอขาย
		*	การซื้อขายโดยสมรู้ร่วมคิดกัน เช่น การซื้อขายไปมาหลายๆ รอบ ระหว่าง นาย A และ 
		*	นาย B เพื่อสร้างปริมาณซื้อขาย
		*	การซื้อขายต่อเนื่อง (Series of Transaction) เช่น การขายที่ต่อเนื่องจนทำให้ราคาลงแรง ทำให้ผู้ลงทุนตกใจและขายหุ้นออกมา จากนั้นตนเองก็เข้าซื้อหุ้นในระดับราคาที่ต่ำ
		*	การซื้อหรือขายเพื่อไม่ให้ผู้อื่นส่งมอบหลักทรัพย์ได้ตามหน้าที่ เช่น นาย A เห็นว่านาย C 
		*	ได้ขายหุ้น PPP ล่วงหน้า (Short Sale) ไว้ โดยมีสัญญาจะซื้อคืนในอีก 3 เดือน นาย A จึงเข้าไปซื้อหุ้น PPP ทั้งหมดจนทำให้นายซื้อไม่สามารถซื้อหุ้น PPP มาคืนได้ตามสัญญา
		*	การซื้อ Warrant แต่ขายหุ้นอ้างอิง หรือ การขาย Warrant แต่ซื้อหุ้นอ้างอิง ในวันเดียวกัน
		*	ซื้อหรือขายหลักทรัพย์ ที่ตนเองหรือผู้สมรู้ร่วมคิดปล่อยข่าวลือบางอย่าง โดยที่ข่าวนั้นยังไม่ได้แจ้งตลาดหลักทรัพย์ฯ 
	2.	ข้อกฎหมายของ พรบ. หลักทรัพย์และตลาดหลักทรัพย์ ได้กำหนดลักษณะการซื้อขายที่ไม่เป็นธรรมไว้ดังนี้
		*	การให้ข้อมูลเท็จเกี่ยวกับหลักทรัพย์
		*	การใช้ข้อมูลภายในเพื่อประโยชน์ในการซื้อขาย (Insider Trading)
		*	การปั่นหุ้น การซื้อขายเพื่อทำให้ผู้อื่นเข้าใจผิดเกี่ยวกับราคาหรือปริมาณการซื้อขาย

8.3	บทลงโทษ แบ่งออกเป็น 2 ส่วน ตามข้อบังคับ/กฎหมาย ดังนี้
	1.	บทลงโทษตามความผิดของข้อบังคับของตลาดหลักทรัพย์
		*	ตลาดหลักทรัพย์ฯ จะลงโทษบริษัทสมาชิก และเจ้าหน้าที่ที่ส่งคำสั่งซื้อขายเท่านั้น ไม่สามารถลงโทษผู้ลงทุนได้
		*	คณะกรรมการที่ตลาดหลักทรัพย์แต่งตั้งขึ้นเป็นผู้พิจารณาบทลงโทษ
		*	บทลงโทษจะมีตั้งแต่ ภาคทัณฑ์, ปรับเงิน, พักการปฏิบัติงาน เป็นต้น
	2.	บทลงโทษตามความผิดของ พรบ. หลักทรัพย์และตลาดหลักทรัพย์
		*	ก.ล.ต. เป็นผู้ตรวจสอบข้อเท็จจริงว่าบุคคลหรือกลุ่มบุคคลทำการซื้อขายที่ไม่เป็นธรรมหรือไม่
		*	บทลงโทษมี 2 ทาง ซึ่งขึ้นอยู่กับความร้ายแรงในการกระทำผิด
			-	ความผิดอาญา
			-	ความผิดทางแพ่ง บทลงโทษจะเป็น, การเสียค่าปรับ, ห้ามซื้อขายหลักทรัพย์ไม่เกิน 5 ปี, ห้ามเป็นกรรมการหรือผู้บริหารบริษัทที่จดทะเบียนในตลาดฯ ไม่เกิน 10 ปี เป็นต้น

8.4	ความสำคัญของการกำกับดูแลการซื้อขาย
การกำกับดูแลการซื้อขายที่ดีจะช่วยสร้างความมั่นใจให้กับทุกฝ่ายที่เกี่ยวข้องซึ่งส่งผล ดังนี้
	ผู้ลงทุน
		*	ทำให้ผู้ลงทุนนำเงินมาลงทุนในตลาดหลักทรัพย์มากขึ้น
		*	ผู้ลงทุนมีโอกาสได้รับผลตอบแทนจากการลงทุน
	บริษัทสมาชิก (บล.)	รายได้ที่เพิ่มขึ้น จากจำนวนและปริมาณการลงทุนของผู้ลงทุนที่เพิ่มขึ้น
		*	บริษัทจดทะเบียน	สนใจนำบริษัทเข้ายจดทะเบียนในตลาดฯ มากขึ้น
	ระดมทุนได้ง่ายขึ้นตลาดทุนและเศรษฐกิจ
		*	ชาวต่างชาติมั่นใจและนำเงินเข้ามาลงทุนมากขึ้น
		*	ภาพลักษณ์ที่ดีต่อระบบการเงิน