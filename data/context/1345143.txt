การประเมินมูลค่าและอัตราผลตอบแทนของตราสารหนี้

2.	ราคาของตราสารหนี้
เมื่อมีการชื้อขายตราสารหนี้นั้น ราคาที่แสดงในกระดานซื้อขายตราสารหนี้ และราคาที่ใช้ชำระในการซื้อขายนั้นจะเป็นคนละราคากัน ซึ่งราคาของตราสารหนี้มี 2 ประเภทดังนี้
2.1	Gross Price หรือ Dirty Price
เนื่องจากตราสารหนี้นั้นไม่ได้จ่ายดอกเบี้ย (Coupon) ให้กับผู้ลงทุนทุกวัน แต่จะจ่ายเป็น รายเดือน, รายไตรมาส, ทุกครึ่งปี หรือ รายปี และแม้ว่าผู้ซื้อจะพึ่งซื้อตราสารหนี้มาก่อนวันจ่ายดอกเบี้ยงวดถัดไปเพียง 1 วันก็ตาม ผู้ซื้อจะได้รับดอกเบี้ยเต็มจำนวน ซึ่งจะเห็นได้ว่าไม่ค่อยยุติธรรมกับผู้ขาย เพราะผู้ขายควรได้ดอกเบี้ยบางส่วนตามระยะเวลาที่ผู้ขายถือครองตราสาร โดยดอกเบี้ยส่วนที่ผู้ขายควรจะได้นี้เรียกว่า ดอกเบี้ยค้างรับ (Accrued Interest) ดังนั้นเพื่อให้ยุติธรรมกับผู้ซื้อ การจ่ายชำระเงินเพื่อซื้อขายตราสารหนี้จะชำระเงินกันในราคา Gross Price ซึ่งเป็นราคาตราสารหนี้ที่รวมดอกเบี้ยค้างรับนั่นเอง อย่างไรก็ตามข้อเสียของ Gross Price คือ ราคาของตราสารหนี้จะมีแนวโน้มเพิ่มขึ้นทุกวันจากผลของดอกเบี้ยค้างรับ ส่งผลต่อความยากในการวิเคราะห์ของผู้ลงทุนว่า ราคาของตราสารหนี้ที่เปลี่ยนแปลงนี้ มาจากผลของดอกเบี้ยค้างรับ ความมั่นคงของผู้ออกตราสาร หรือปัจจัยเศรษฐกิจอื่นๆ กันแน่

2.2	Net Price หรือ Clean Price เข้ามาช่วยจัดการข้อเสียของ Dirty Price โดย Clean Price จะเป็นราคาของตราสารหนี้ที่ไม่รวมดอกเบี้ยค้างรับ และเป็นราคาที่แสดงในกระดานซื้อขายตราสารหนี้