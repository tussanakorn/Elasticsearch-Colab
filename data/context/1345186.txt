ตลาดหลักทรัพย์แห่งประเทศไทย

6.	แผนสำรองกรณีระบบการซื้อขายของตลาดหลักทรัพย์ขัดข้อง
ตลาดหลักทรัพย์สามารถสั่งหยุดการซื้อขายชั่วคราวได้ ตามมาตรา 187 ของพรบ. หลักทรัพย์และตลาดหลักทรัพย์
6.1	การหยุดทำการซื้อขายชั่วคราว
	กรณีระบบซื้อขายของตลาดฯ ขัดข้อง เงื่อนไข สมาชิก (บล.) >1 ใน 3 ของสมาชิกทั้งหมด ไม่สามารถส่งคำสั่งซื้อขายเข้าระบบของตลาดหลักทรัพย์ได้ และเวลาที่ขัดข้อง >15 นาที และสาเหตุการขัดข้องอยู่ในความรับผิดชอบของตลาดฯ รวมถึงระบบสื่อสาร ไฟฟ้า ของทางการที่กระทบต่อตลาด
	* เงื่อนไขต้องครบทั้ง 3 ข้อ
	กรณีระบบซื้อขายของสมาชิก (บล.) ขัดข้อง เงื่อนไข สมาชิก (บล.) >1 ใน 3 ของสมาชิกทั้งหมด ไม่สามารถส่งคำสั่งซื้อขายเข้าระบบของตลาดหลักทรัพย์ได้ รวมถึงไม่สามารถใช้ระบบสำรองของตลาดฯ และเวลาที่ขัดข้อง >15 นาที และสาเหตุการขัดข้องอยู่ในความรับผิดชอบของสมาชิก รวมถึงระบบสื่อสาร ไฟฟ้า ของทางการที่กระทบต่อสมาชิก
	* เงื่อนไขต้องครบทั้ง 3 ข้อ
	กรณีมีวิกฤตร้ายแรง เงื่อนไข
	1.	เกิดเหตุร้ายแรงที่กระทบวงกว้าง เช่น การจลาจล, การก่อการร้าย, ภัยธรรมชาติ
	2.	เหตุวิกฤตที่มีผลต่อสมาชิกเหตุใดเหตุหนึ่ง ดังนี้
		สมาชิก (บล.) >1 ใน 3 ของสมาชิกทั้งหมด ไม่สามารถส่งคำสั่งซื้อขายเข้าระบบของตลาดหลักทรัพย์ได้ รวมถึงไม่สามารถใช้ระบบสำรองของตลาดฯ
		หรือสมาชิก (บล.) >1 ใน 2 ของสมาชิกทั้งหมด ไม่สามารถส่งคำสั่งซื้อขายเข้าระบบของตลาดหลักทรัพย์ได้
	* เงื่อนไขต้องครบทั้ง 2 ข้อ คือ 1) และ เหตุใดเหตุหนึ่งในข้อ 2)

6.2	วิธีการประกาศหยุดการซื้อขายของตลาดหลักทรัพย์
ตลาดฯ จะแจ้งการหยุดการซื้อขายรวมถึงกำหนดเวลาเปิดการซื้อขายใหม่ให้สมาชิกทราบ ผ่านช่องทางการสื่อสารต่างๆ ของตลาดหลักทรัพย์ เช่น ผ่านระบบการซื้อขาย, โทรศัพท์, ระบบการเผยแพร่ข้อมูล

6.3	วิธีการเปิดการซื้อขายหลังหยุดการซื้อขายของตลาดหลักทรัพย์
จะพิจารณาตามเวลาซื้อขายที่เหลือ หรือตามความเหมาะสม

6.4	ระบบสำรองของตลาดหลักทรัพย์
สมาชิกสามารถขอใช้ระบบสำรองของตลาดฯ ได้ ในกรณีที่ระบบการซื้อขายของสมาชิกขัดข้อง